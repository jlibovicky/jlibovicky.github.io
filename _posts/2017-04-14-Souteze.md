---
layout: post
title: Nesnesitelná soutěživost umělých inteligentů
---

__[English version of the post](/2017/04/14/Shared-tasks.html)__

Odmala jsem si myslel, že biatlon je divný sport. Vrtalo mi hlavou, jak někoho
napadlo soutěžit v tak odlišných věcech jako je ježdění na lyžích a střelba. O
trochu větší překvapení přišlo, když jsem se dozvěděl o existenci moderního
pětiboje. Díky této průpravě mě nemohlo překvapit, když jsem se dozvěděl o tom,
že se soutěží i ve strojovém překladu nebo automatickém větném rozboru.

# Soutěže umělých inteligencí

Informatických soutěží je mnoho v oborech, které by se daly nazvat umělou
inteligencí, opravdu hodně a každoročně ročně přibývají nové soutěže a nové
disciplíny. Vědců na světě přibývá a je potřeba ukojit jejich soutěživost. Ne
každá ale vypadá jako když se [Deep
Blue](https://en.wikipedia.org/wiki/Deep_Blue_versus_Garry_Kasparov) nebo
[AlphaGo](https://en.wikipedia.org/wiki/AlphaGo_versus_Lee_Sedol) snaží porazit
velmistry nejtěžších deskových her, kdy je velké vědecko-technické snažení
zakončené bujarým jásotem desítek inženýrů v místnosti, které nápadně připomíná
řídící středisko NASA.

Soutěže mají mnohem méně okázalý a dramatický průběh. Organizátoři obvykle
soutěží dají soutěžícím týmům k dispozici trénovací data, na kterých mohou své
systémy připravit, nějaká testovací data, na kterých si mohou ověřit úspěšnost
svých systémů a jasně zadaná způsob, jak tu úspěšnost změřit. Data, na kterých
se soutěž vyhodnocuje, organizátoři ponechají v tajnosti, aby soutěžící týmy
nemohly podvádět a neušily systém na míru známým testovacím datům.

V případě už zmíněného strojového překladu jsou tedy trénovací data veřejně
dostupné tzv.  paralelní korpusy - milióny nebo dokonce miliardy vět, které
jsou navzájem svým překladem, které se buď podařilo sesbírat automaticky na
internetu nebo jsou to například vícejazyčné texty, které ve velkém produkují
nejrůznější evropské instituce. Jako testovací data se používají novinové
články, které se nechávají přeložit speciálně kvůli soutěži, aby nebylo možné
jejich překlady někde vyhledat.

Strojový překlad není jedinou úlohou, ve které se soutěží. Soutěží se v
lecčems, často i ve velmi specializovaných úkolech, u kterých by většinu lidí
ani nenapadlo, že mohou existovat (na konci příspěvku najdete stručný seznam).
Jiné jsou naopak velmi praktické a některé soutěže dokázaly získat i poměrně
hodně mediální pozornosti. Netflix vypsal v roce 2009 cenu milion dolarů pro
toho, kdo vytvoří nejlepší [doporučování filmů pro
uživatele](https://en.wikipedia.org/wiki/Netflix_Prize) na základě toho, jak
uživatelé hodnotili filmy a seriály v minulosti. Mediálně vděčné jsou také
soutěže, které se se nakonec odehrávají mimo počítače, jako soutěže v
[robotickém fotbalu](https://en.wikipedia.org/wiki/RoboCup) nebo [DARPA Grand
Challenge](https://en.wikipedia.org/wiki/DARPA_Grand_Challenge), kde soutěží
autonomní vozidla. Jen tak pro zajímavost, v prvním ročníku v roce 2004 žádné
soutěžících vozidel nezvládlo překonat 240 km dlouhou trasu v Mohavské poušti.
Dnešní autonomní vozidla se už testují v městském provozu.

# Překládáme o závod

Soutěž ve strojovém překladu pořádá Asociace počítačové lingvistiky při svých
konferencích od roku 2006. V prvním roce se soutěžilo pouze na jazykovém páru
němčina-angličtina, od roku 2007 se soutěží ve více jazykových párech, mezi
kterými díky aktivitě Karlovy Univerzity nikdy nechyběla čeština, přestože
ostatní se jazyky se v průběhu let mění. Kromě automatických metrik, hodnotí
překlad i lidé.

Díky každoroční soutěži tak můžeme snadno sledovat, jak se kvalita
automatického překladu vyvíjí. Na následujících ukázkách, je vidět, jak se
zlepšila kvalita překladu za posledních devět let. Ukázky jsou z vítězných
systémů v daném roce.

**2008**

| *Angličtina*                       | *Čeština*                             |
|:-----------------------------------|:--------------------------------------|
|The skyward zoom in food prices is the dominant force behind the speed up in eurozone inflation. | Na skyward přiblížit ceny potravin je rozhodující za urychlit v eurozóně inflace. |
| November price hikes were higher than expected in the 13 eurozone countries, with October's 2.6 percent yr/yr inflation rate followed by 3.1 percent in November, the EU's Luxembourg-based statistical office reported. | V listopadu cenové zvýšení vyšší, než se čekalo na 13 země eurozóny, s. října's 2,6 procenta Yr / Yr míru inflace a 3.1 procent v listopadu, EU's luxembourg-based Statistickému úřadu. |
| Official forecasts predicted just 3 percent, Bloomberg said. | Oficiální předpovědi předpověděl, jen 3 procenta, Bloomberg řekl. |
| As opposed to the US, UK, and Canadian central banks, the European Central Bank (ECB) did not cut interest rates, arguing that a rate drop combined with rising raw material prices and declining unemployment would trigger an inflationary spiral. |Na rozdíl od USA, Británie, a kanadskou centrální banky, Evropská centrální banka (ECB) snížit úrokové sazby, tvrdí, že je všechno v kombinaci s rostoucí ceny surovin a klesající nezaměstnanosti způsobilo inflační spirále. |

**2012**

| *Angličtina*                       | *Čeština*                             |
|:-----------------------------------|:--------------------------------------|
| Today, the Ukraine parliament dismissed, within the Code of Criminal Procedure amendment, the motion to revoke an article based on which the opposition leader, Yulia Tymoshenko, was sentenced. | Dnes, Ukrajina parlament odvolal, v rámci trestního řádu změně návrhu na zrušení článek na jehož základě byl odsouzen opoziční vůdce, Julia Tymošenková. |
| The amendment that would lead to freeing the imprisoned former Prime Minister was revoked during second reading of the proposal for mitigation of sentences for economic offences. | Pozměňovací návrh, který by vedl k osvobození uvězněného bývalého předsedy vlády byla zrušena při druhém čtení návrhu na zmírnění trestů za trestné činy hospodářské. |
| In October, Tymoshenko was sentenced to seven years in prison for entering into what was reported to be a disadvantageous gas deal with Russia. | V říjnu byl Tymošenková odsouzen k sedmi rokům ve vězení pro vstup do toho, co bylo hlášeno, že nevýhodné smlouvy o dodávkách plynu s Ruskem.
| The verdict is not yet final; the court will hear Tymoshenko's appeal in December. | Verdikt ještě není konečné, soud vyslechnout odvolání Tymošenkové v prosinci. |

**2016**

| *Angličtina*                       | *Čeština*                             |
|:-----------------------------------|:--------------------------------------|
| Last but not least, the Karlovy Vary Region lacks social care wards focusing on the treatment of Alzheimer's disease. | V neposlední řadě Karlovarský kraj postrádá sociální péči se zaměřením na léčbu Alzheimerovy choroby. |
| As there is a lack of such wards across the whole country, it could also serve other regions as an 'Alzheimer centre'. |  Vzhledem k tomu, že v celé zemi chybí takové oddělení, mohly by posloužit i jiné regiony jako "Alzheimer centrum". |
| According to the recommendations, hospitals should prepare for the introduction of so-called follow-up wards that would be funded through European subsidies. | Podle doporučení by se nemocnice měly připravit na zavedení takzvaných následných oddělení, které by byly financovány z evropských dotací. |
| "These are beds that would follow on from super-specialised medical care fields and create space for the transfer of patients following, for example, a cardiological, neurological, transplantation or other procedure," states the regional concept for care wards. |"Jedná se o lůžka, která by navazovala na superspecializované lékařské obory a vytvořila prostor pro přesun pacientů v návaznosti například na kardiologické, neurologické, transplantační či jiné procedury," uvádí krajský koncept pro péči. |
| New services could also be offered in psychiatric care. | Nové služby by se mohly nabízet i v psychiatrické péči. |

Jak je vidět, kvalita strojového překladu se za 8 let výrazně posunula. Otázkou
zůstává, jak moc velkou roli v tom hrálo právě každoroční pořádání soutěže.

# Soutěžit či nesoutěžit?

Pořádání soutěží má několik zjevných výhod. Většina vědeckých publikací se
obvykle soustředí na nějaké relativně drobné aspekty úloh a příliš se nevěnují
celku. Typický závěr experimentálního vědeckého článku o strojovém učení je:
vymysleli jsem chytrý model, který o něco málo vylepšuje nějaký základní model
v nějakém ohledu. Jak jednotlivá zlepšení navzájem ovlivňují ale už typicky
není vědecky zajímavé
- jsou to věci, které už někdo vymyslel a zbývá je jenom vyzkoušet za různých
okolností. Jsou také věci, které "každý ví", a tak není potřeba je přece
zkoušet.  Například to, že když budu kombinovat větší model nebo více modelů,
pravděpodobně dosáhnu lepších výsledků - lze to očekávat a není nijak vědecky
zajímavé.

Pokud se ale jedná o soutěž, každý trik, který zlepší výsledek se hodí. Nejde
tu o vědecký přínos nápadu a inovativnost - jde o to využít know-how ze čtení a
psaní vědeckých publikací a odvést co nejlepší inženýrský výkon, předvést svou
pečlivě piplanou technologii v praxi. Pokud se navíc soutěží na předem
neznámých datech, nabízí soutěže naprosto férové srovnání metod.

Pořádání soutěží může mít i jisté nevýhody. Pokud by se stalo, že by výzkumníci
začali považovat úspěch v soutěži za hlavní měřítko svého vědeckého úspěchu,
mohlo by se časem stát, že výzkum se na jejich instituci pomalu promění na
vývoj, a budou v soutěži vítězit, přestože nebudou přicházet s principiálně
novými myšlenkami.

Dalším problémem je, že žádná metrika není dokonalá. K vítězství v soutěži může
pomoct to, že soutěžící optimalizují vzhledem k nějakým slabým stránkám
používaných metrik. To vedlo v oblasti strojového překladu k tomu, že se kromě
samotného překladu soutěží i v tom, jak automaticky měřit kvalitu strojového
překladu tak, aby co nejvíce odpovídala lidskému hodnocení. Kvalitu těchto
metrik je ale potřeba nějak měřit. Soutěž v tom, jak měřit kvalitu měření
kvality strojového překladu se ovšem zatím nekoná.

Ten, kdo najde slabinu hodnocení, může uspět, přestože se mu ve skutečnosti
vůbec nepodaří vyřešit úlohu, o kterou v soutěži primárně jde. Příkladem toho
může být soutěž v tvz. Turingově testu. Turingovým testem, který byl poměrně
dlouho považován za kritérium "inteligentnosti" umělé inteligence, projde
takový systém, se kterým se dá chatovat takovým způsobem, že člověk nerozezná,
zda na druhé straně sedí člověk nebo počítačový program. To se skutečně v roce
2014 podařilo, když porotce dokázal zmást program, který předstíral, že je
[třináctiletý chlapec z Ukrajiny, který není rodilý mluvčí
angličtiny](https://www.theguardian.com/technology/2014/jun/08/super-computer-simulates-13-year-old-boy-passes-turing-test).
Způsob, jakým toho program dosáhl nevypovídá ani tolik o inteligenci programu
samotného jako jeho autorů.

Když se soutěž ve vědecké komunitě etabluje, může se stát se na jejich
standardních datech se standardními metrikami soutěží nadále, přestože samotný
soutěžní úkol pozbyl vědecké i praktické relevance. To je podle mě případ
soutěže ve [sledování stavu mluveného
dialogu](http://workshop.colips.org/dstc5/). V soutěži se měří to, jak dobrou
má systém představu o tom, jaký je cíl uživatele, který telefonu s dialogovým
systémem (člověk si chce třeba koupit lístek do kina, nebo zjistit kdy mu jede
příští tramvaj z Náměstí bratří Synků). Podoba soutěžního úkolu vychází z toho,
jak bylo před deseti lety zvykem dekomponovat architekturu dialogového systému.
To se s nástupem takzvaného hlubokého učení výrazně změnilo, přesto se vypisují
další a další kola této soutěže.

# Kaggle

Této možná maličko překvapivé soutěživosti lidí, co se zabývají umělou
inteligencí, se rozhodl komerčně využít server _Kaggle_ s velmi zajímavým
obchodním modelem. Na tomto serveru se pravidelně vypisují soutěže ve strojovém
učení na různé problémy. Zákazníci Kagglu mohou přijít se soutěžním problémem a
vypsat odměnu pro nějaký počet nejlepších řešitelů. Na serveru se tak objevují
problémy jako [automatické označování youtubových
videí](https://www.kaggle.com/c/youtube8m), [vyhledávání míst, kde dochází k
ničení amazonského deštného
pralesu](https://www.kaggle.com/c/planet-understanding-the-amazon-from-space)
nebo [vyhledávání stejných otázek na serveru
Quora](https://www.kaggle.com/c/quora-question-pairs).  Kromě komerčně
motivovaných problémů jsou na serveru i soutěže, které mají pomoct
programátorům naučit se pracovat se strojovým učením, i problémy motivované
spíše akademicky.

Kaggle byl založen v roce 2010 a za tu dobu se serveru podařilo vytvořit
komunitu 536 tisíc registrovaných uživatelů. Od svého vzniku údajně [vydělal
12,5 milionu dolarů](https://www.crunchbase.com/organization/kaggle#/entity).
Společnost nedávno [koupil
Google](https://techcrunch.com/2017/03/07/google-is-acquiring-data-science-community-kaggle/)
a stala se tak součástí holding Alphabet.

# Nekonečný seznam soutěží

Zkusil jsem cvičně věnovat 30 googlení, abych získal představu, kolik je
soutěží určených pro vědeckou komunitu v informatice v letech 2016 a 2017.
Většina toho, co jsem našel je z počítačové lingvistiky, ale věřím, že je to
protože se v jiných oborech tolik neorientuji a nepoužívají hezké označení
_shared task_, které googlení usnadňuje. Pro srovnání olympijských sportů je 28
s celkově asi 300 disciplínami.

* [automatický závislostní větný
  rozbor](http://universaldependencies.org/conll17/) ve 45 jazycích

* [povrchová analýza diskurzu](https://aclweb.org/anthology/K/K16/K16-2001.pdf),
  tj. detekce vztahů mezi větami odstavci

* [skloňování
  slov](https://www.aclweb.org/portal/content/conll-sigmorphon-2017-shared-task),
  je-li zadán slovní základ a morfologická informace (pád, číslo atd.)
* dialog state tracking rozpoznání textu z fotografií

* další ICDARové soutěže

* ImageNet - rozpoznávání objektů na obrázcích

* odpovídání otázek o obrázcích

* automatické zpracování čínštiny

* sémantické vlastnosti slov a textů (SemEval)

* detekce rodného jazyka

* vyhledávání gramatických chyb

* emocionální intenzita

* identifikace mluvčího z nahrávky

* nějaký ten music information retrieval

...a v neposlední šach-box jako královská disciplína
<iframe width="560" height="315" src="https://www.youtube.com/embed/kK5TQSKmS3o" frameborder="0" allowfullscreen></iframe>
