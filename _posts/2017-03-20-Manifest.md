---
layout: post
title: Počítačová lingvistika 21. století – soukromý manifest jejího věčného studenta
---

V tomto příspěvku se pokusím zaujatě a angažovaně shrnout, co je to počítačová
(chcete-li komputační nebo matematická) lingvistika, proč by se jí lidé měli
zabývat a jaké jsou její dnešní problémy.

Počítačová lingvistika je cosi mezi vědní a technickým oborem, která si klade
za cíl požívat matematické modely k popisu přirozeného jazyka (jako je třeba
čeština nebo angličtina, nikoli třeba programovacích jazyků) a vytvářet
technologické aplikace těchto modelů.

Ze své podstaty je to multidisplinární obor, který zahrnuje něco málo z
klasické jazykovědy, umělé inteligence, matematiky a informatiky jako řemesla.
Snaha o počítačové zpracování jazyka je zde od počátku umělé inteligence jako
vědního oboru. Ostatně i slavný _Turingův test_, který je někdy považován za
kritérium přiznání statutu inteligence nějakému stroji, počítá s tím, že stroj
bude schopen s člověk komunikovat v přirozeném jazyce. Umělá inteligence se v
posledním půlstoletí ubírala poněkud jiným směrem – především ke snaze
modelovat nějaké základnější lidské kognitivní schopnosti. Počítačová
lingvistika se snahou modelovat jazyk, aniž za tím musela být umělá inteligence
v obecném slova smyslu, se konstituovala jako samostatný vědní obor.

V posledních třiceti letech prošla počítačová lingvistika pozoruhodným vývojem,
kdy se dostala od základního výzkumu k inženýrské praxi. Zároveň při tom
vykonala poměrně dlouho cestu od svého v jistém smyslu mateřského oboru –
formální lingvistiky, která se snaží formální (matematický, algebraický) popis
jazykových struktur.

# Lingvistika jako skoro přírodní věda

Současná lingvistika je svým důrazem na deskriptivní a diachronní (tj. ) pohled
na jazyk metodologicky velmi podobá přírodním vědám. To je pohled, který
zároveň vyhovuje i vývoje technologických aplikaci – když vyrábím strojový
překladač, nezajímá ani tolik, jak by se věci měly psát nebo říkat, ale jak se
ve skutečnosti píšou nebo říkají. Lingvisté dnes při teoretické práci využívají
tzv. jazykové korpusy. Ty obsahují sebrané texty z různých zdrojů, často jsou
to publicistické texty (žurnalisté jsou co se týče množství textů nesmírně
plodní) nebo beletrie, ale sbírají se korpusy běžné mluvené řeči, stahuje se
jak se lidé baví na sociálních sítích atd. Lingvistické teorie už dnes
nezískávají své místo na slunci tím, že by jeden lingvista svými argumenty
přesvědčil ostatní lingvisty. Pro platnost hypotéz je rozhodující, jestli se
potvrdí v korpusech.

Přírodní vědy se obvykle metodologicky opírá o kritický racionalizmus Karla
Poppera. Pro vědecké hypotézy je podstatná jejich falzifikovatelnost. Za platné
vědecké teorie považujeme ty, které nebyly empiricky (typicky experimentálně)
vyvráceny. Teorie platí, dokud neučíme pozorování, která by ji vyvrátila. V
jistém smyslu platí i potom. Objev speciální teorie relativity nezpůsobil, že
by ihned spadly všechny mosty, jejichž statika byla vypočítána pomocí
Newtonovské mechaniky. Dokonce ani nezměnilo, jakým způsobem se statika mostů
dodnes počítá. Je–li teorie v rozporu s pozorováními, je potřeba hledat
nějakou novou teorii, která pozorování vysvětlí lepším způsobem.

Lingvistika v tomto ohledu pracuje obdobně jako přírodní vědy. Snaží se budovat
takové teorie, které nejsou v rozporu s nashromážděnými pozorováními –
jazykovými korpusy. Zároveň ale nelení a činí další a další pozorování, sbírá
nová data (zvětšuje korpusy, zahrnuje nové jazyky), která potenciálně mohou
některé teorie vyvrátit.

# Teorie a status skutečnosti

Vědecké teorie často přichází teoretickými entitami, o kterých, jakkoli se
mohly jevit bizarní v době jejich objevu, věříme, že jsou skutečné – a to nejen
vědecká komunita, která s těmito pojmy pracuje, ale i široká veřejnost.

Pro přijetí nově postulované teoretické entity vědeckou veřejností je důležité
to, že elegantně řeší problémy, které měli insideři oboru v předchozím
jazykovém rámci svého oboru.  Předpoklad nové entity jim dává možnost vysvětlit
předtím nevysvětlená pozorování nebo je vysvětlit přesněji nebo elegantněji.

Proto, aby byla teoretická entita přijata jako existují u široké veřejnosti, je
potřeba ještě něco dalšího. Například teorie strun vysvětluje pro insidery z
teoretické fyziky elegantně mnoho pozorování. Přesto představa, že žijeme v
jedenácti rozměrech, z nichž sedm se kamsi zašmodrchalo, není obecně přijímanou
představou o světě. Naopak málokdo se pozastaví nad takovou samozřejmostí, že
hmotný svět kolem nás je "ve skutečnosti" paradoxně hlavně volné místo, v němž
se čas od času mihne nějaká elementární částice.  Tato "skutečnost" je v
rozporu s přirozenou zkušeností úplně stejně jako sedm zašmodrchaných rozměrů.

Dovolím si zde tvrdit, že o tom teoretické entity vědy jsou obecně považovány
za existující rozhodují technologické aplikace, které jsou na těchto
teoretických poznatcích založeny. Tyto technologické artefakty už ale jsou
součástí zkušenosti každého z nás. Hardware počítače, na kterém píšu tento
text, stojí na technologiích, které s elementárními částicemi samozřejmě
pracují. Znalost teorie relativity nám umožňuje provozovat satelitní navigaci.
I díky tomu snáze uvěřím, že pokud budu cestovat rychlostí blížící se rychlosti
světla, poběží pro mě čas jinou rychlostí, než těm, kteří nikam cestovat
nebudou. Technologie jsou viditelnou a hmatatelnou součástí naší běžné
zkušenosti – teoretické koncepty, které za nimi stojí nelze je tak ignorovat. I
proto asi může být tak snadné popírat globální oteplování nebo darwinistickou
evoluci, které žádné technologické aplikace nemají. A sedm zašmodrchaných
rozměrů teorie super strun, na to už je přece úplný blábol.

Ještě před dvaceti lety se zdálo, že počítačové zpracování jazyka může
poskytnout stejné ujištění o skutečnosti lingvistických teorií, jako inženýrské
obory fyzikálním teoriím. Metody počítačového zpracování jazyka dlouhou dobu
využívaly lingvistické teorie a bylo v nich explicitně naprogramováno velké
množství jazykovědných pravidel. Po začátku století se začalo ukazovat, že
lépe, než systémy, do kterých je jazykovědná znalost explicitně zanášena
programátorem, které se učí z dat pomocí strojového učení. S postupem času (a
také rostoucím výkonem hardwaru) postupně klesalo množství expertní znalosti o
jazyce, které bylo nutné naprogramovat, a rostla míra, do které se systémy
učily z dat. Složité systémy jako rozpoznávání řeči, strojový překlad nebo
automatická sumarizace textu se učí od začátku do konce pomocí neuronových
sítí, aniž by tyto modely v sobě měly nesly jakoukoli stopu lingvistiky.
Technologie si tak našly svou vlastní cestu a dnes fungují prakticky nezávisle
na pochopení jazyka, které nám lingvistika může poskytnout.

Nyní se nacházíme v jedinečné situaci, kdy nejnovější jazykové technologie
existují zcela mimo rámec jazykovědných teorií. Experimenty ve fyzice se dají
předpovědět podle teorie. Když se dělají experimenty s hlubokým učením pro
zpracování přirozeného jazyka, žádná takováto teorie, které by dovedla
předpovědět výsledek experimentu neexistuje. Je jen výzkumníkova či vývojářova
(matematicky podložená) intuice, která se buď empiricky potvrdí nebo nepotvrdí.
Často to může vypadat, že má výzkumník předem připravené vysvětlení pro
pozitivní i negativní výsledek a čeká, jak dopadnou jeho výpočty.

Skoro až zázračný úspěch hlubokého učení a neuronových sítí pro zpracování
přirozeného jazyka považuji za natolik zásadní, že když se mě někdo zeptá, jaký
si myslím, že je jazyk, ani mě nenapadne přemýšlet o tom, co jsem se naučil z
jazykovědy, ale odpovím, že je právě takový, že je možné ho efektivně
zpracovávat umělými neuronovými sítěmi. Co to přesně pro jazyk znamená, nevím,
ale považuji za důležité to zjistit.

# Kam s počítačovou lingvistikou

Je potřeba si dát pozor, z čeho stává inženýrství, které stejně dělají
efektivněji soukromé firmy než veřejné instituce, a upřít veřejnou podporu na
otázky, které by bez veřejné podpory zůstaly bez odpovědi. Počítačové
lingvistice se v jistém směru stala podobná věc jako kosmonautice – z
exkluzivního vědecko-technického oboru financovaného vládami se stal
technologický byznys jako každý jiný. Kolem Země obíhají soukromé satelity
vynášené na oběžnou dráhu soukromými raketami, přestože ještě před půlstoletím
bylo dobývání kosmu vědeckou záležitostí, která se neobešla bez štědré podpory
z veřejných zdrojů.

Nehodlám vznášet žádné libertariánské teze o tom, že nové technologie vytváří
výhradně trh. Naopak, veřejné finance jsou pro vznik náročných komplexních
technologií zásadní. Moderní technologický svět stojí na objevech, které
umožnila štědrá finanční podpora z veřejného sektoru. Internet vznikl jako
armádní projekt. Za dnešními úspěchy hlubokého učení stojí dlouholetá vytrvalá
finanční podpora Kanadské vlády. Je ale třeba vystihnout moment, kdy už veřejná
podpora není pro obor nezbytná. Satelitní komunikaci jsem zmínil už předchozím
odstavci.

Dnes už není pravda, že by strojový překlad byl základním výzkumem, do kterého
by bylo nutné investovat veřejné prostředky. Není to ani syntaktická analýza
textů nebo rozpoznávání mluvené řeči – to vše jsou dnes dobře aplikačně
zvládnuté úlohy, na kterých technologické firmy dosahují srovnatelných nebo
lepších výsledků než akademické instituce. Není tedy důvod, aby se hlavním
motivací počítačové lingvistiky bylo vylepšování technologií pro zpracování
přirozeného jazyka. Práce na aplikacích má samozřejmě tu výhodu, že se na ní
dobře ukazuje nějaký pokrok. Snížení chybovosti je nezpochybnitelný výsledek,
který se snadno vykáže grantové agentuře – dokud si grantové agentury
nevšimnou, že zpracování jazyka dávno není základní výzkum. Velkým
technologickým firmám také zcela jistě, že veřejné rozpočty financují výzkum
inovací, které mohou velmi rychle uplatnit ve svých komerčních aktivitách.

Počítačová lingvistika na akademické půdě se tedy může zaradovat, že z ní
pokrok sňal břímě generování technologických inovací. Neznamená to ovšem, že by
počítačová lingvistika měla v akademickém světě zaniknout. Kromě výchovy
odborníků, kteří mohou technologie dále rozvíjet, se může obloukem vrátit ke
své mateřské lingvistice. Akademický výzkum počítačové lingvistiky by měl
využívat a rozvíjet současné technologie takovým způsobem, aby sbírali takové
pozorování o jazyce, kterými bude možné podporovat nebo vyvracet nové
lingvistické teorie.
